[
  {
    "img": "https://vigiato.net/wp-content/uploads/2022/06/photo_2022-04-19_03-15-28-1024x576.jpg",
    "name": "نسخه طولانی‌تر Spider-Man: No Way Home در سینماها اکران خواهد شد",
    "bio": "به مناسبت جشن ۶۰ سالگی خلق شخصیت مرد عنکبوتی، سونی نسخه جدیدی از آخرین فیلم سینمایی آن را، که هیاهوی زیادی به پا کرد و رکوردهای مختلفی از خود به جای گذاشت، تحت عنوان Spider-Man: No Way Home – The More Fun Stuff Version در سینماها اکران خواهد کرد.\n\n\nنسخه جدید از روز ۲ سپتامبر (۱۱ شهریور) در سینماهای ایالات متحده و کانادا اکران خواهد شد و گفته می‌شود که ۱۵ دقیقه طولانی‌تر از نسخه پیشین خواهد بود.\n\nدر توییتی که امروز صبح اکانت رسمی فیلم Spider-Man: No Way Home منتشر کرد، سه ستاره فیلم، تام هالند، توبی مگوایر و اندرو گارفیلد اکران نسخه جدید فیلم را اعلام کردند. این کلیپ با میم معروفی که سه مرد عنکبوتی به یکدیگر اشاره می‌کنند، به پایان می‌رسد و می‌پرسد «چه کسی به تماشای فیلم می‌رود؟».\n\nSpider-Man: No Way Home سومین فیلم از فیلم‌های تام هالند در دنیای سینمایی مارول بود. پس از وقایع Spider-Man: Homecoming و Spider-Man: Far From Home، هالند بار دیگر نقش خود را در نقش پیتر پارکر بازی کرد، در حالی که با شخصیت‌های شرور مختلفی از دنیاهای دیگر روبرو می‌شد"
  },
  {
    "img": "https://vigiato.net/wp-content/uploads/2022/06/photo_2022-06-11_20-34-32-1024x576.jpg",
    "name": "رسمی: رویداد مشترک ایکس باکس و بتسدا ۹۵ دقیقه خواهد بود",
    "bio": "به طور رسمی تایید شد که مدت زمان شوکیس مشترک ایکس باکس و بتسدا ۹۵ دقیقه خواهد بود. این رویداد که وجود زیرنویس فارسی هم برای آن تایید شده، فردا شب ساعت ۲۱:۳۰ برگزار خواهد شد\n.\n.\n«آرون گرینبرگ»، مدیر ارشد بخش بازاریابی بازی‌های ایکس باکس، در توییت جدید خود نوشت:\n,,\nبه عنوان یک تیم، مسئولیت بزرگی را احساس می‌کنیم که نشان دهنده کار باورنکردنی هزاران انسانی است که برای ارائه تمام این بازی‌ها به تمام شما، سخت تلاش می‌کنند. لذت ببرید، مهربان باشید و همراه ما باشید!\n،،\nاو در ادامه توییت خود نوشت:\n,,\nهمچنین با توجه به اینکه برخی افراد سوال می‌کنند، نمایش ما ۹۵ دقیقه طول می‌کشد.\n،،\nهرچند ماه گذشته برخی منابع فاش کرده بودند که مدت زمان این شوکیس ۹۰ دقیقه خواهد بود، اکنون مایکروسافت زمان رسمی آن را اعلام کرده است.\n\nمایکروسافت هنگام اعلام این رویداد در ماه گذشته گفته بود: «در این نمایش شاهد عناوین شگفت انگیزی خواهیم بود که از استودیو‌های بازی‌سازی ایکس باکس، بتسدا و سایر شرکای ما در سراسر جهان می‌آیند.»"
  },
  {
    "img": "https://vigiato.net/wp-content/uploads/2022/06/Final-Fantasy-7-Remake-Intergrade-2-min-1024x576.jpg",
    "name": "رویداد ۲۵ سالگی بازی Final Fantasy 7 هفته آینده برگزار می‌شود",
    "bio": "فاینال فانتزی ۷ (Final Fantasy 7) یکی از بهترین بازی‌های کلاسیک است که چند روز دیگر شاهد تولد ۲۵ سالگی آن خواهیم بود و اسکوئر انیکس رویدادی به این مناسبت برگزار می‌کند. \n\nاین کمپانی ژاپنی اعلام کرده است که در تاریخ ۱۶ ژوئن (۲۷ خرداد) و ساعت ۲:۳۰ بامداد (به مدت ۱۰ دقیقه) رویداد مورد نظر را برگزار می‌کند. Final Fantasy 7 بیست و پنج سال پیش در این تاریخ برای پلی استیشن ۱ به بازار عرضه شد. هدف اسکوئر انیکس از برگزار این مراسم دقیقا مشخص نیست، اما طرفداران امیدوار هستند که از پارت دوم ریمیک فاینال فانتزی ۷ رونمایی شود. \n\nهمچنین احتمال انتشار تریلری جدیدی از بازی بتل رویالِ موبایلی Final Fantasy 7: The First Soldier و بازسازی نسخه اصلی Ever Crisis برای موبایل نیز وجود دارد. The First Soldier تقریبا ۳۰ سال قبل از اتفاقات نسخه هفتم جریان دارد و از زاویه دید اول و سوم شخص پشتیبانی می‌کند. Final Fantasy 7: The First Soldier یک بازی شوتر با توانایی‌های جادویی است و برای سیستم عامل‌های اندروید و iOS عرضه خواهد شد.\n\nدنباله‌ی Final Fantasy 7 Remake از چند سال پیش در دست ساخت قرار دارد، اما هنوز جزئیات و اطلاعات منتشر شده از بازی بسیار ناچیز باقی مانده‌اند. بد نیست اشاره کنیم که ساخت ریمیک Final Fantasy 9 تقریبا قطعی به نظر می‌رسد و نام این بازی در داده‌های مربوط به درز امنیتی دیتابیس سرویس GeForce Now نیز وجود داشت. "
  }
]
